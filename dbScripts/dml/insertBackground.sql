update song set background = '''You Can Call Me Al'' is een liedje van de Amerikaanse zanger Paul Simon. Het werd in oktober 1986 door Warner Bros. Records als eerste single van zijn album Graceland uitgegeven.[1] Op de B-kant stond het liedje ''Gumboots''. Simon verzorgde zelf de muzikale productie, met Roy Halee als opnametechnicus. De muziek werd opgenomen in The Hit Factory in New York.[2]
De single bereikte de vierde plaats in de UK Singles Chart en aanvankelijk de 44ste plaats in de Billboard Hot 100. ''You Can Call Me Al'' werd in maart 1987 opnieuw uitgegeven. Het bereikte toen de 23ste plaats in de Verenigde Staten.[2]
In de door Gary Weis geregisseerde muziekvideo zit Simon naast acteur Chevy Chase, die het liedje playbackt.[3] Voordat deze clip werd opgenomen, zou Simon twee andere video''s hebben afgewezen omdat hij die te dwaas (''too silly'') vond.[4]
Al Gore gebruikte ''You Can Call Me Al'' in 1992 voor zijn campagne voor het vicepresidentschap van de Verenigde Staten.[2]' where id = 12070;
